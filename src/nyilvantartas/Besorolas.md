# Besorolás

A **Gyűjtemény** mezőben olyan, a gyűjteményi struktúrától eltérő, szakmuzeológiai szempontból jelentős gyűjteményi egységet lehet megadni, amely segíti a tárgyak összekötését és egységben történő kezelését. Pl. hagyatékok, különböző tárgyak egy helyről való származása esetén használható.

**Itt NEM a már az Alapadatok / Gyűjteményi hovatartozás hozzáadása! opciónál megadott gyűjteményi megnevezést kell megismételni!**

Ha egy tárgy egy nagyobb tárgy együttes (pl. étkészlet) része, akkor az **Együttes** mezőben a leltári tételszám megadásával segíthetjük a tárgycsoport visszakereshetőségét.

Ha az intézmény szakcsoportok szerint is megkülönböztet tárgyakat, akkor a **Szakcsoport** mező kitöltésével ezt is nyilván lehet tartani. Ha adattári dokumentumról vagy adattári fényképről van szó, akkor a leltárkönyv „Szakág" rovatába írt információ kerül a Szakcsoport mezőbe.

A  **Jellemzők** mező kitöltése a műszaki tárgyak esetén lehet fontos, hiszen a „Műszaki jellemzők" leltárkönyvi rovatnak ez a mező felel meg.
