# Külső információforrások bekapcsolása és tárgykapcsolatok létrehozása

## Weblink, Dokumentum, Tárgy, Tárgycsoport opciók

- Az itt megadott linkek, feltöltött dokumentumok, és létrehozott tárgykapcsolatok az adott tárgy publikussá tétele esetén a külső felhasználók számára
  is elérhetővé válnak a weboldalon, a tárgy adatainál. **A nagyközönség számára nem releváns tárgycsoportokat, szenzitív adatokat tartalmazó forrásokat és dokumentumokat ne hozzon létre, illetve itt ne töltsön fel!**
  
  A tárgyakról bővebb információval szolgáló netes források útvonalát (URL) a **„Weblink"** funkció segítségével kötheti be a tárgyhoz.

- Csak megbízható forrásból származó és előreláthatólag hosszú ideig létező weblinkeket vegyen fel! **A weblinkek működését folyamatosan ellenőrizni kell.**
  Ha egy weblink eltörik, vagy törlődik, akkor a tárgynál megjelenő hivatkozás sem fog működni.
  A közérdeklődésre számot tartó, tárggyal kapcsolatos információkat tartalmazó dokumentumokat  a **"Dokumentum"** opción keresztül töltheti fel.

- A feltölteni kívánt dokumentumok fájlformátuma kizárólag PDF, terjedelme max. 20 MB lehet! A feltölteni kívánt dokumentum fájlneve ne tartalmazzon ékezeteket, pontot, szóközt és különleges karaktereket!
  Két vagy több tárgy összekapcsolására, tárgycsoportok létrehozására is lehetőség van a rendszerben. Két tárgy összekapcsolása a **„Tárgy"** opción keresztül a leltári szám,
  vagy a tárgy adatlapján található regisztrációs szám segítségével és a tárgykapcsolatra mibenlétére utaló rövid indoklás megadásával történik.
  Ez a funkció csak akkor működik, ha az összekapcsolt tárgyak publikussá vannak téve.

  Kettőnél több tárgy a rendszerben **„Tárgycsoport"**-ként köthető össze. **Tárgycsoport létrehozásával a csoportban szereplő tárgyak könnyebben leszűrhetővé, listázhatóvá válnak.**
  Tárgycsoportok kialakítására kizárólag egy egyedi, az adott tárgycsoportot beazonosító név megadásával és a tárgycsoport jellemzésével van lehetőség.
  Egy tárgy egyszerre több tárgycsoportban is szerepelhet.

- **Azonos tárgycsoport-megnevezést a rendszer nem engedélyez.**

- **Intézményenként egyszerre csak limitált számú (max. 50) tárgycsoport létrehozása és kezelése ajánlott.** Olyan tárgycsoportokat érdemes létrehozni, amelyek rendszerből való kinyerése a mindennapi gyűjteménykezelési feladatok ellátásához, a tárgyak gyors eléréséhez elengedhetetlen. Pl. állandó kiállítások tárgyai, éppen aktuális időszaki kiállítás tárgyai, vagy az állaguk miatt különleges bánásmódot igénylő, gyűjteményként nem elkülönített tárgyak csoportja, mint pl. üvegtárgyak.

